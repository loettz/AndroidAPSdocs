# החלפת פרופיל

הוראות על פרופילים באופן כללי ניתן למצוא ב[בונה התצורה - פרופיל](../Configuration/Config-Builder#profile).

בהפעלת AAPS ובחירת הפרופיל שלכם, תצטרכו לבצע "החלפת פרופיל" מבלי לספק משך זמן (הסבר בהמשך). על ידי כך AAPS מתחיל לעקוב אחר היסטוריית הפרופילים וכל שינוי חדש בפרופיל מצריך "החלפת פרופיל" גם כאשר אתם משנים את תוכן הפרופיל ב-NS. הפרופיל המעודכן נדחף ל-AAPS באופן מיידי, אך עליכם להחליף שוב את אותו פרופיל כדי להחיל את השינויים הללו.

מאחורי הקלעים, AAPS יוצר "תמונת מצב" של הפרופיל עם תאריך התחלה ומשך זמן ומשתמש בו במשך שנבחר.

* משך 0 פירושו אינסופי. פרופיל כזה תקף עד "החלפת פרופיל" הבאה.
* משך זמן של x דקות פירושו שימוש של x דקות בפרופיל זה. לאחר פרק זמן זה, הפרופיל חוזר ל"החלפת פרופיל" התקף הקודם.

אם ערכתם את הפרופיל בלשונית "פרופיל מקומי", תוכלו להפעיל את הפרופיל שם, מה שמבצע החלפת פרופיל באותה הזדמנות.

כדי לבצע החלפת פרופיל, לחצו לחיצה ארוכה על שם הפרופיל ("Tuned 03/11" בתמונה מטה) במסך הבית של AndroidAPS.

![Do profile switch](../images/ProfileSwitch_HowTo.png)

בתוך "החלפת הפרופיל" ניתן לבצע שני שינויים נוספים שבעבר היו חלק מפרופיל האחוזים הצירקדיים:

## אחוזים

* על כל הפרמטרים הבאים חל על אותו אחוז שינוי. 
* אם תגדירו 130% (כלומר אתם עם תנגודת גבוהה ב-30%), המינון הבזאלי יגדל ב-30%. במקביל, יקטנו יחסי התיקון (ISF) והפחמימות (IC) בהתאם (חילוק ב-1.3 בדוגמה זו).
  
  ![Example profile switch percentage](../images/ProfileSwitchPercentage.png)

* שינוי זה יישלח למשאבה ואז יהיה ברירת המחדל של המינון הבזאלי.

* אלגוריתם הלולאה (פתוחה או סגורה) ימשיך לעבוד על פי אחוז הפרופיל שנבחר. כך, למשל, ניתן להגדיר אחוז פרופילים נפרדים עבור שלבים שונים של מחזור ההורמונים.

## היסט זמן

![Profile switch percentage and timeshift](../images/ProfileSwitchTimeShift2.png)

* אפשרות זו מזיזה את הפרופיל קדימה או אחורה בהתאם למספר השעות שהוזנו. 
* כך, למשל, כאשר עובדים במשמרות לילה שנו את מספר השעות לכמה מאוחר\מוקדם יותר אתם הולכים לישון או להתעורר.
* תמיד נשאלת השאלה איזו שעת פרופיל כדאי שתחליף את השעה הנוכחית. יש להזיז זמן זה ב-X שעות. אז היו עקבו אחר ההנחיות המתוארות בדוגמה הבאה: 
  * השעה הנוכחית: 12:00
  * **היסט זמן חיובי** : 
    * 2:00 **+10 שעות** -> 12:00
    * הגדרות מ-2:00 ישמשו במקום ההגדרות המשמשות בדרך כלל ב-12:00 בגלל שינוי הזמן החיובי.
  * **היסט זמן שלילי** : 
    * 22:00 **-10 שעות** -> 12:00
    * הגדרות מ-22:00 ישמשו במקום ההגדרות המשמשות בדרך כלל ב-12:00 בגלל שינוי הזמן השלילי.

![Profile switch timeshift directions](../images/ProfileSwitch_PlusMinus2.png)

מנגנון זה של צילום "תמונות" של הפרופיל מאפשר חישובים הרבה יותר מדויקים של העבר ומאפשר לעקוב אחר שינויים בפרופיל.

## פתרון בעיות בפרופיל

### 'פרופיל לא חוקי' / 'ערכי הבזאלי לא מותאמים לשעות'

![Basal not aligned to the hour](../images/BasalNotAlignedToHours2.png)

* הודעות שגיאה אלה יופיעו אם מינוני הבזאלי או IC אינם בשעות עגולות בלבד. (משאבות DanaR ו-DanaRS אינן תומכות בשינויים בחצי השעה למשל.)
  
  ![Example profile not aligned to hours](../images/ProfileNotAlignedToHours.png)

* זכרו \ רשמו את התאריך והשעה המוצגים בהודעת השגיאה (19/11/2019 00:19 בצילום המסך).

* בתפריט 3 נקודות בחרו את "טיפולים"
* בחרו בלשונית הכוכב
* גללו עד שתמצאו תאריך ושעה מהודעת השגיאה.
* לחצו על הפח שבפינה שמאלית עליונה, סמנו את התיבה שליד הרשומה שברצונכם למחוק, לחצו על הפח שוב ואשרו.
* לפעמים יש יותר מהחלפת פרופיל פגומה אחת. במקרה כזה מחקו גם אותן.
  
  ![Remove profile switch](../images/PSRemove.png)

לחלופין, ניתן למחוק את החלפת הפרופיל ישירות ב-mLab כמתואר להלן.

### 'התקבלה החלפת פרופיל מ-NS אבל הפרופיל לא קיים מקומית' 

* הפרופיל המבוקש לא סונכרן כהלכה מ-Nightscout.
* מלאו אחר ההוראות מלמעלה כדי למחוק את החלפת הפרופיל

לחלופין, ניתן למחוק את החלפת הפרופיל ישירות ב-mLab כמתואר להלן:

* עבור לאוסף ה-mlab
* חפשו בטיפולים את חלפת פרופיל
* מחקו את החלפת הפרופיל עם התאריך והשעה שהוזכרו בהודעת השגיאה.![mlab](../images/mLabDeletePS.png)

### 'DIA קצר מדי'

* הודעת שגיאה תופיע אם משך פעולת האינסולין בפרופיל רשום בערך ש-AndroidAPS לא מאמין שיהיה מדויק. 
* קראו על [בחירת ה-DIA הנכון](https://www.diabettech.com/insulin/why-we-are-regularly-wrong-in-the-duration-of-insulin-action-dia-times-we-use-and-why-it-matters/), וערכו אותו בפרופיל ואז בצעו [החלפת פרופיל](../Usage/Profiles) כדי להמשיך.